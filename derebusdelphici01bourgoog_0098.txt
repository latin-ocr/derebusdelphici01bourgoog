80 nn mrssnmonvm Erisrvms

Postquam enim de illis qui certa quadam lege Pythiorum
certaminibus aderant pauca edixit Hadrianus (ιι. 7-12), ad
suffragia pergit quae gentes Amphictyoniae participes inde
ab Augusto habebant. Cum ιι. 3-5 alterius columnae si con-
tuleris ea quae Pausaniae de re amphictyonica debemus,
probabis in u. 13-14 prioris columnae illarum gentium
nomina restituta esse. Nam Thessalis sex totidemque Nico-
politanis suffragia impertita erant· et illis praesertim quod
ueteres populos Aenianes Dolopes alios in unum cum Thes-
salis redegerat Augustus, Itaque ιι. 15-16 [τῶν ἐθνῶν] Ι
τῶν τῇ Θεσσ[αλίᾳ ἀνῆκὸντων legi res ipsa postulat. Sed ιι. 17
aliquid plane noui apparet si quidem recte, ut opinor,
Νέρ[ων] hic laudatur. De Nerua enim si ageretur, Diuus ⁹
praenomen non omissum esset. Neronem uero rebus
amphictyonicis operam nauauisse inauditum est, atque illo
quoque epistulae loco Hadrianum de concilio amphictyonico

reuera locutum esse put0, quanquam diuersa miscere ut
iam dictum est et in aliam rem transcurrere amauit.

Quod planius etiam intellegitur ex altera eiusdem epistu-
lae columna cuius decem uersus integri feliciter seruati
sunt. Hic enim quo dicendi genere subtilissimus ille impe-
rator usus sit pernouimUS. Postquam de Amphictyonia ite-
rum tractauit, et de sententia a se ipso in senatu lata,
atque pronuntiauit Atheniensibus Lacedaemoniisque —-—
propter ueterem patriae laudem — distribuenda esse illa
suffragia quae Thessalis supererant, iterum ad Pythia sine
transitu currit poenasque indicit contra eos qui legem de
certaminibus positam non obseruauerint. Qua 'de re non
omnia mihi quidem plane perspicua esse fateor, nam πυλαία
ιι. 6 nisi de conuentu hieromnemonum intellegi non potest ε


CAPVT ALTERVM

DE IMPERATORVM ROMANORVM CVM CIVITATE
“ DELPHICA EPISTVLARVM COMMERCIO¹

Materiam hic tentari¹ paene periculosam iam significaui,
mox uero planius experieris Epistularum enim potissimum
ab imperatoribus ad Delphos missarum quae in parietibus .
aedis incisae erant ne una quidem asseruatur integra. Multa
quidem fragmenta sensu cassa quae ita componere ut uersus
aliquot restituti continuarentur solo ect'yporum auxilio non ῃ
potui nunc edere nequeo. Sed de eis etiam quae dabo ueniam
petere necesse habeo, Nam mutila supplere quam saepe
conatus sim non professus multa transcribam manca atque
imperfecta. Oportebat tamen quam citissime possem lon-
ginqui assiduique illius epistularum commercii quasi cons-
pectum praeberem. Nonnulla etiam uerba scitu haud
indigna, ut quae a Traiano Hadrianoque dictata sint, nouum
quiddam et peculiare redolent quo proprii *utriusque mores
penitius introspiciantur. Denique et uiri docti de fragmentis

1. Tempus laudandi libelli non praetermitto quo L. Lafoscade de epistulis
impp. maqz’stratuumque rom. Parisiis 1902 diligentissime disseruit ε quan-
quam res admodum diuersa illic tractatur.


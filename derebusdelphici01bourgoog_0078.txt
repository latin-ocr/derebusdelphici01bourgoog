60 DE lMPERATonvm EPISTVLIS

quae hic publici iuris fecero melius exitum institutae rei
expedient quam ipse consecutus sum et per molem reli-
quorum frustulorum uia facilius propterea reperietur quod
nonnulla iam aggregata et certo composita praesto erunt.

Vt res nunc se habet, tanquam per transennam tantum
adspicere nobis contigit quam multa magnaque his epistulis
tractata sint. Nam de uno aut altero homine, e. g. de Pytho-
doro quodam Delpho aut de quodam'legato ad Hadrianum
misso sane agitur3 sed haec leuia sunt saepiusque maiorum
rerum momenta ex imperatorum decreto pendent. Praemia
enim et, ut unum memorem, αὐτονομίας priuilegia Delphis
ab singulis imperatoribus confirmata , illam « reliquam
umbram et residuum libertatis nomen» quod Plinius Maximo
suo uenerandum commendabat: dein fines quibus praedia
Apollinis a uicinarum ciuitatum agris distinguebantur haud
semel constitutos3 postremo amphictyonici concilii statum
uicissim ab August0‚ Nerone fortasse, Hadriano immutatum
atque, sicut dixi, in eodem genere noua de Pythiis praes-
cripta nouaque certamina antiquioribus addita: utinam de
omnibus illis rebus plura congerere liceat, postquam frag-
menta plura in unum redacta erunt! ’

Nunc uero non rerum, sed temporum hic quoque ordinem -
sequi mutilis documentis cogimur. Quamobrem de singulis
imperatoribus colligere titulos nondum notos conatus sum,
primum scilicet statuarum inscriptiones eis eorumque pro-
pinquis dedicatarum, dein epistularum potiora fragmenta
quae ab eis aut ad eos missae sunt.

Quod ad AvasTvM ipsum attinet nil habemus ε postea
uero rem amphictyonicam a diuo Augusto denuo consti-

